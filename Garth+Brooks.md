# Garth Brooks
Troyal Garth Brooks (ur. 7 lutego 1962 w Tulsa) – amerykański wokalista i autor piosenek country.

Był najmłodszym z szóstki rodzeństwa. Rodzina mieszkała w Yukon w Oklahomie. Ojciec, Troyal Raymond Brooks, pracował w firmie naftowej, a matka, Colleen Carroll, była piosenkarką country. W latach 50. XX w. nagrywała dla Capital Records. Studia uniwersyteckie odbył na Uniwersytecie Stanu Oklahoma, podczas nauki otrzymywał stypendium sportowe. W 1985 otrzymał licencjat z reklamy i marketingu, później (w 2011) na tej uczelni ukończył studia MBA. Przez kilka lat był czynnym lekkoatletą. Po studiach poświęcił się muzyce. Jego styl jest mieszanką rocka i country. Powołuje się na wpływ Jamesa Taylora i George'a Jonesa.

