# Eagles
Eagles – amerykańska grupa countryrockowa i folkrockowa, założona z początkiem lat 70. XX wieku w Kalifornii. Znana głównie dzięki łagodnym, akustycznym utworom utrzymanym w stylu Americana, wzbogaconym głębokimi harmoniami wokalnymi.

Wśród największych przebojów grupy można wymienić piosenki: Hotel California, Take It Easy, Tequila Sunrise, Desperado i Witchy Woman. W 1998 grupa została wprowadzona do Rock and Roll Hall of Fame. W 2004 roku ich utwór Hotel California został sklasyfikowany na 49. miejscu listy 500 utworów wszech czasów magazynu Rolling Stone. Niektóre z późniejszych nagrań Eagles należą do gatunku hard rocka (Out Of Control, Teenage Jail) i disco (One Of These Nights). Grupa zdefiniowała również brzmienie soft rocka.

