# Mariah Carey
Mariah Carey (ur. 27 marca 1969 w Huntington) – amerykańska piosenkarka, kompozytorka, producentka muzyczna, aktorka, autorka tekstów piosenek i filantropka.

Obdarzona skalą głosu wynoszącą pięć oktaw. Podczas koncertów jej głos osiąga zarówno najwyższe, jak i najniższe tony rejestru gwizdkowego.

Jest trzecią (po Madonnie i Rihannie) artystką z największą liczbą sprzedanych nagrań w historii. Nakład ze sprzedaży jej wszystkich formatów muzycznych sięgnął 250 mln egzemplarzy na całym świecie. Jest również artystką zagraniczną z największą liczbą sprzedanych wydawnictw muzycznych w Japonii. Według Nielsen SoundScan w samych Stanach Zjednoczonych nakład ze sprzedaży płyt Carey przekroczył 52,6 mln egzemplarzy. Sprzedała 17,2 mln singli wydanych w formie CD oraz 13,8 mln wydanych cyfrowo. Piosenkarka tym samym osiągnęła największą liczbę sprzedanych płyt spośród kobiet w USA, w historii przemysłu muzycznego, od rozpoczęcia dokumentowania sprzedaży płyt przez Nielsen SoundScan.

